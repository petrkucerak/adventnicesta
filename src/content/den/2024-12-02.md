---
dayName: "Pondělí po 1. neděli adventní"
date: "2024-12-02"
author: 'Erik Antuš'
authorDetails: "TODO"

bibleQuote: "Když  přišel  (Ježíš)  do  Kafarnaa,  přistoupil  k němu (jeden) setník s prosbou: „Pane, můj služebník leží doma ochrnulý a hrozně se trápí.“ (Ježíš) mu řekl: „Přijdu a uzdravím ho.“ Setník však odpověděl: „Pane, nezasloužím si, abys ve- šel do mého domu. Ale řekni jen slovo, a můj služebník bude uzdraven. Vždyť i já jsem člověk podřízený, ale mám pod sebou vojáky; řeknu jednomu: »jdi«, a jde, a jinému: »přijď«, a při- jde, a svému služebníkovi: »udělej to«, a udělá to.“ Když to Ježíš uslyšel, podivil se a řekl těm, kdo ho doprovázeli: „Amen, pravím vám: Ta- kovou víru jsem v izraelském národě  nenašel u nikoho. Ale říkám vám: Mnoho jich přijde od východu i od západu a zaujmou místo u stolu s Abrahámem, Izákem a Jakubem v nebeském království.“"
source: "Mt 8,5-11"

prayer: "Prosíme tě, Bože, pomáhej nám připravit se na příchod tvého Syna, aby nás, až přijde, našel, jak bdíme na modlitbách a s radostí na něho čekáme. Neboť on s tebou v jednotě Ducha Svatého…"

---

„Amen,  pravím vám, tak velikou víru jsem  v Izraeli nenalezl u nikoho“ (Mt 8,10).
Jaká vlastně je setníkova víra, když ji sám Ježíš nazývá tak velikou?
Setník přistupuje k Ježíši s hlubokým přesvěd- čením v Ježíšovu schopnost uzdravovat ne- mocné a trpící. Nehledá Ježíše ze zvědavosti, ale přichází k němu pro konkrétní věc – pro pomoc. Oslovuje Ježíše jako lékaře těla a popi- suje mu utrpení svého sluhy. Prosbou u Ježíše dělá pro svého sluhu maximum. A Ježíš rea- guje, nabízí řešení: „Já přijdu a uzdravím ho.“ V setníkově odpovědi cítíme nejenom pokoru, ale taky hlubokou víru, vnitřní proměnu. Jeho nečekanou otevřenost k něčemu neuchopi- telnému, neuvěřitelnému a nadpřirozenému. Sám se necítí být hoden, aby pozval Pána Je- žíše k sobě domů, ale vlastní životní logikou věří v magickou sílu Jeho slova: „…řekni jen slovo a…“ S velikou vírou mu odevzdává svoji bezmocnost. Plně ji svěřuje do rukou Božích. Ví, že sám už víc pro svého sluhu udělat nemů- že. Zároveň hluboce věří, že někdo jiný, Ježíš, může udělat úplně všechno. A tuto „aktivní odevzdanost“ setníka vnímá taky Ježíš a upo- zorňuje nás na ni. A evangelista Matouš ujiš- ťuje, že jenom taková živá víra má pro člověka smysl.
„Potom řekl Ježíš setníkovi: »Jdi, a jak jsi uvěřil, tak se ti staň.« A v tu hodinu se sluha uzdravil“ (Mt 8,13).
12
 
S vírou se v lékařské praxi setkáváme denno- denně. Určitá forma víry je nezbytným před- pokladem pro upřímný a konstruktivní vztah mezi lékařem a pacientem. Pacient lékaři věří, že mu pomůže, že ho uzdraví, nebo mu ales- poň uleví. Lékař pacientovi věří, že to se svým zdravím myslí naprosto vážně, a proto se bude řídit jeho doporučením. Rovněž tady platí, že:
„Víra bez skutků je mrtvá“ (Jak 2,17). Pokud se neodráží v chování obou, nebude léčebný proces úspěšný. Vzájemná důvěra motivuje lé- kaře, aby léčil s osobním zájmem, a pacienta, aby důsledně dodržoval léčebný režim.
Věřit někomu, nebo v něco, je pro lidi napros- to přirozené. Pro nás, věřící, je víra v Boha na- tolik samozřejmá, že nad ní často ani nepře- mýšlíme. Neprojevuje se v našem chování.
Matoušův setník nám ukazuje víru praktic- kou. Víru, která se zrcadlí v jeho činech. Víru otevřenou, bez pochybností a předsudků. Víru, která přenáší hory a uzdravuje lidi. Víru tak velikou, že ji vyzdvihuje i samotný Ježíš Kristus.
