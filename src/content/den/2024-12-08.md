---
dayName: "2. neděle adventní, cyklus C"
date: "2024-12-08"
author: "Petr Gorun"
authorDetails: "TODO"

bibleQuote: "V patnáctém roce vlády císaře Tiberia, když Poncius Pilát byl místodržitelem v Judsku, He- rodes údělným knížetem v Galileji, jeho bratr Filip údělným knížetem v Itureji a v Trachoni- tidě, Lysaniáš údělným knížetem v Abiléně, za velekněží Annáše a Kaifáše, uslyšel na poušti Boží slovo Jan, syn Zachariášův. Šel do celého okolí Jordánu a hlásal křest pokání, aby byly odpuštěny hříchy. Tak je psáno v knize řečí pro- roka Izaiáše: „Hlas volajícího na poušti: Při- pravte cestu Pánu, vyrovnejte mu stezky! Každé údolí ať je zasypáno, každá hora a každý paho- rek srovnán; kde je co křivého, ať je narovnáno, cesty hrbolaté ať se uhladí! A každý člověk uzří Boží spásu.“"
source: "Lk 3,1-6"

prayer: "Všemohoucí a milosrdný Bože, spěcháme vstříc tvému Synu a prosíme tě: nedopusť, aby nám stály v cestě pozemské zájmy, ale ať ne- beská moudrost zúrodní naše nitro, abychom došli k věčnému životu  s Kristem. Neboť  on s tebou v jednotě Ducha Svatého…"

---

Měl-li bych najít nějaké styčné body mezi svojí, již téměř čtyřicetiletou praxí lékaře před dů- chodem, a textem dnešního nedělního evan- gelia (ale i textem na zítřek přesunuté Slavnosti Panny Marie, počaté bez poskvrny prvotního hříchu), pak je to právě ono nahoru a dolů, ne- ustálé vyrovnávání pokřiveností a hrbolatostí v našem životě, až nakonec přijetím Mariina
„ať se mi stane podle Tvého slova“. Na rozdíl od naší nebeské mamky si každý celý život nese- me stigma dědičného hříchu a proto, abychom stáli „nohama na zemi“ a nebyli nesnesitelní, potřebujeme všichni, někdo více, někdo méně, dostávat od života upozornění o naší nedoko- nalosti, neschopnosti, konečnosti…
A nejinak tomu bylo, je a nejspíše bude i u mě. Pokřtěn jsem byl krátce po narození, ale tím můj kontakt s církví a vírou skončil, později jsem prožil bujará léta na gymnáziu a až při studiu medicíny, kdy jsem se častěji potkával  s lidským utrpením a smrtí, jsem začal pře- mýšlet o přesahu našeho  pozemského  živo- ta do věčnosti a našel jsem, mimo jiné i díky mnoha dobrým lidem, cestu k víře a církvi.
Téměř denně se setkávám s lidským trápe- ním, někdy s beznadějí, pocity marnosti, ne- daří se lidem pomoci, všichni máme své limi- ty… a člověk by měl sklony tomu podléhat. Jindy jde vše „jako po másle“, a tak sami sebe snadno přesvědčíme, jak jsme dobří, téměř dokonalí. A opět, po vystoupání na horu při- jde pád dolů do údolí, jak nám to v dnešním evangeliu připomíná a cituje z Izaiáše Jan Křtitel. Jak příznačné.
 
Vlastně se historie a osudy nás lidí od nepa- měti stále opakují. A asi ani v budoucnosti nemůžeme očekávat nic jiného, jen je potřeba být stále v kontaktu (nebo se k němu alespoň opakovaně  vracet)  se  zdrojem  naší  naděje,  s nekonečnou Láskou, s Otcem, který pro nás má připravenou věčnost, jíž si vůbec nedoká- žeme představit. My máme zde na zemi jen splnit svůj úkol a je celkem jedno, v jakém je to povolání či poslání.
Vždy jsem se snažil, aby moje práce byla pře- devším službou potřebným, pochopitelně ne vždy úspěšně. Ale i lékaři jsou jenom lidé se svými omezenými schopnostmi a možnost- mi, tak i prosím o shovívavost  a pochopení  ze strany pacientů. A také slovy papeže Fran- tiška „modlete se za nás“, za naši službu vám, aby byla vždy co nejlepší, ale také s vědomím naší nedokonalosti (křivolakosti a hrbolatos- ti, Iz 40,3-5). A nerezignujme, ale prosme také naši nebeskou mamku o její přímluvu, aby- chom nakonec dokázali říci **aktivně** ono **fiat**!
Přeji vám všem i sobě požehnaný Advent, Váno- ce a celý Milostivý rok 2025.

