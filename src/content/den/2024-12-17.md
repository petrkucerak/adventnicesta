---
dayName: "Úterý po 3. neděli adventní"
date: "2024-12-17"
author: 'Martin Malík'
authorDetails: "TODO"

bibleQuote: "Rodokmen Ježíše Krista, syna Davidova, syna Abrahámova. Abrahám byl otec Izákův, Izák otec Jakubův, Jakub otec Judy a jeho bratří. Juda byl otec Fáresa a Záry – jejich (matka) byla Tamar. Fáres byl otec Chesronův, Chesron otec Aramův, Aram otec Aminadabův, Aminadab otec Násónův, Násón otec Salmónův, Salmón otec Boazův – jeho (matka) byla Rachab. Boaz byl otec Obédův – jeho (matka) byla Rút. Obéd byl otec Jesseův, Jesse otec krále Davida. David byl otec Šalomounův – jeho (matka) byla žena Uriášova. Šalomoun byl otec Rechabeamův, Rechabeam otec Abijáhův, Abijáh otec Asa- fův, Asaf otec Josafatův, Josafat otec Jorámův, Jorám otec Uzijáhův, Uzijáh otec Jotamův, Jo- tam otec Achazův, Achaz otec Ezechiášův, Eze- chiáš otec Manasesův, Manases otec Ámonův, Ámon otec Jošíjáhův, Jošíjáh otec Jechonjáhův a jeho bratří za babylónského vyhnanství. Po babylónském vyhnanství Jechonjáh byl otec Šealtielův, Šealtiel byl otec Zorobábelův, Zoro- bábel byl otec Abiudův, Abiud Eliakimův, Eli- akim Azórův, Azór Sádókův, Sádók Achimův, Achim Eliudův, Eliud Eleazarův, Eleazar Ma- tanův, Matan Jakubův, Jakub byl otec Josefa, muže Marie, z které se narodil Ježíš, nazývaný Kristus. Dohromady je to tedy od Abraháma po Davida čtrnáct členů rodokmenu, od Da- vida až po babylónské vyhnanství čtrnáct a od babylónského vyhnanství až ke Kristu čtrnáct."
source: "Mt 1,1-17"

prayer: "Bože, ty jsi náš stvořitel a vykupitel, tvé věčné Slovo se stalo v lůně Panny Marie člověkem, tvůj Syn se stal jedním z nás a má účast na na- šem lidském životě; dej, ať my máme účast na jeho božství. Neboť on s tebou v jednotě Du- cha Svatého…"

---

Během své lékařské praxe jsem se mnohokrát setkal s Boží přítomností či zázraky v situa- cích, kdy z lékařského hlediska bylo uzdrave- ní krajně nepravděpodobné. Ale chtěl bych se spíše věnovat uzdravení vztahů v rodinách, které jsem měl možnost poznat, jak v ordina- ci, tak při návštěvách pacientů. Jedním ze sil- ných prožitků Boží přítomnosti byla postup- ná proměna vztahu matky a dcery. V době, když jsem je poznal, bylo matce kolem 85 let a byla to na první pohled křehká stařenka. Trpěla spoustou nemocí, jež postupně vedly  k tomu, že potřebovala pomoc druhých a bylo již neúnosné, aby byla sama v domě. A v tom byl kámen úrazu. Doposud byla zvyklá všech- no dělat sama a celý život o všem rozhodovat. Byla vůdčí osobou v domácnosti a ve všem měla poslední slovo.
Jednou se u mne v ordinaci zastavila dcera, aby probrala matčin zdravotní stav a případné další
 
řešení. Strávili jsme společně poměrně mno- ho času rozhovorem, jehož vyústěním  bylo, že i přes svůj nepříliš vřelý vztah k matce, se rozhodla přistěhovat se k ní a postarat se o ni. Jaké však bylo moje zděšení, když jsem byl za- volán na návštěvu k nemocné matce. Myslel jsem, že jsem se ocitl uprostřed válečné zóny. Křehkost postavy neznamenala jemnost mlu- vy. Stará paní si výrazy nezadala s kdejakým dlaždičem a nenechala na dceři nit suchou. Od dcery jsem se zase dozvěděl, že si matka nedá říct a dělá vše podle sebe, protože všechno ví a umí nejlépe. Stejně tomu bylo dříve, když byla dcera mladší a byla doma. Mnohokrát se mnou řešila frustraci z neoceněné péče, bez- naděj z  neuspokojivého  vzájemného  vztahu a také strach z matčina přání zemřít doma. V du- chu jsem si pomyslel, že tady pomůže jen zázrak.
Zlomovým bodem se stal zápal plic, kdy to se starou paní vypadalo velice špatně. Byla hos- pitalizovaná v nemocnici a nedávali jí mnoho naděje na přežití. Dcera se rozhodla to ne- vzdat. Jak jen to bylo možné, vzala si ji domů, kde se o ni obětavě starala. Díky Boží milosti se zdravotní stav matky zase zlepšil a obě tak dostaly další šanci na zlepšení vzájemného vztahu a odpuštění starých křivd. Při následu- jících návštěvách u nich doma jsem začal vní- mat změnu. Ubyla hrubá slova a přibyla slova díků, která jsem doposud v jejich vzájemné konverzaci nikdy neslyšel. Už si tolik nestě- žovaly a zmizel i strach z doprovázení. Stará paní po nějakém čase zemřela doma. Když mi dcera její poslední chvíle popisovala, mluvila o pocitu nesmírného klidu, který zářil z ma- minčiných andělsky vypadajících očí.
 
Nenechme  se  pohltit  strachem  a  beznadě- jí v náročných situacích  života,  ale dovolme  v adventním čase Kristu přijít do našich vzta- hů a uzdravit je.
