---
dayName: "Pondělí po 1. neděli adventní"
date: "2025-12-01"
author: 'Adam Piotr Grabiec'
authorDetails: "ThMgr. Adam Piotr Grabiec, farář, Česká Třebová"

bibleQuote: "Když přišel (Ježíš) do Kafarnaa, přistoupil k&nbsp;němu (jeden) setník s&nbsp;prosbou: <em>„Pane, můj služebník leží doma ochrnulý a&nbsp;hrozně se trápí.“</em> (Ježíš) mu řekl: <em>„Přijdu a&nbsp;uzdravím ho.“</em> Setník však odpověděl: <em>„Pane, nezasloužím si, abys vešel do mého domu. Ale řekni jen slovo, a&nbsp;můj služebník bude uzdraven. Vždyť i&nbsp;já jsem člověk podřízený, ale mám pod sebou vojáky; řeknu jednomu: <em>jdi</em>, a&nbsp;jde, a&nbsp;jinému: <em>přijď</em>, a&nbsp;přijde, a&nbsp;svému služebníkovi: <em>udělej to</em>, a&nbsp;udělá to.“</em> Když to Ježíš uslyšel, podivil se a&nbsp;řekl těm, kdo ho doprovázeli: <em>„Amen, pravím vám: Takovou víru jsem v&nbsp;izraelském národě nenašel u nikoho. Ale říkám vám: Mnoho jich přijde od východu i&nbsp;od západu a&nbsp;zaujmou místo u stolu s&nbsp;Abrahámem, Izákem a&nbsp;Jakubem v&nbsp;nebeském království.“</em>"
source: "Mt 8,5-11"

prayer: "Prosíme tě, Bože, pomáhej nám připravit se na příchod tvého Syna, aby nás, až přijde, našel, jak bdíme na modlitbách a&nbsp;s radostí na něho čekáme. Neboť on s&nbsp;tebou v&nbsp;jednotě Ducha svatého...
"

---

Nevím, jak vy, ale osobně jsem měl konkrétní představy nebo lépe řečeno přání v&nbsp;souvislosti s&nbsp;doprovázením mladých na jejich cestách v&nbsp;roce 2023 do Portugalska na Světové setkání mládeže a&nbsp;letos, v&nbsp;roce 2025, v&nbsp;rámci jubilea teenagerů do Říma. Obě události jsou pro mě velmi přínosné, a&nbsp;to dokonce v&nbsp;návaznosti na evangelium určené na dnešní den. Podotknu, že obě poutě se od sebe skutečně lišily v&nbsp;několika rozměrech. Na těchto setkáních je pro mě velmi důležitá spirituální oblast, do které patří to, jak mladí lidé vnímají potřebu (touhu, nutnost, …) předávat víru, dělit se o&nbsp;ni, pomáhat druhým a&nbsp;povzbuzovat je na cestách víry. Těmi druhými myslím kamarády, přátele, a&nbsp;dokonce i&nbsp;nás faráře. Ale asi nikoho nepřekvapí, že starší mládež je s&nbsp;touto touhou trochu jinde než mladší. Osobně takto vnímám obě skupiny.

Jak to souvisí s&nbsp;textem dnešního evangelia? Setník prosil Ježíše na konkrétní úmysl. Prosil za svého sluhu. Když prožívám čas ve společenství mladé církve, často chválím Pána i&nbsp;tím, že ho prosím a&nbsp;že mu spolu s&nbsp;mladými vyjadřuji důvěru. Chtějme toho po Ježíšovi co nejvíce. On může obdarovávat každého z&nbsp;nás, každého člověka.

Čas ve společenství mladých mě několikrát vedl k&nbsp;tomu, abych vyslovil prosbu v&nbsp;duchu římského setníka: <em>„Pane, nejsem hoden…“</em> Pane, jen Ty všechno můžeš. Odevzdávám Ti všechna tato konkrétní děcka. Prosím za jejich rodiče. Stačí, že Ty, Pane, <em>„řekneš jen slovo“</em>.

Žít, trávit čas uprostřed mladých, to není jen poznávat každého z&nbsp;nich, ale je to také příležitost se zastavit a&nbsp;zkusit vnímat život jejich rodin. To pro mě znamená s&nbsp;nimi neustále prosit a&nbsp;nechat se jimi nést na vlně radosti a&nbsp;důvěry. To rovněž znamená se za ně a&nbsp;za jejich rodiny přimlouvat. Podobně jako se setník přimlouval za svého sluhu. Sluha asi v&nbsp;tu chvíli nebyl schopen prosit za sebe. Doprovázet mladé, to znamená věřit tomu, co kdysi řekl Ježíš setníkovi: <em>„Přijdu a&nbsp;uzdravím ho.“</em>


