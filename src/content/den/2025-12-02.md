---
dayName: "Úterý po 1. neděli adventní"
date: "2025-12-02"
author: 'Vladimír Beňo'
authorDetails: "PaedDr. Vladimír Beňo, jáhen, Lovčice"

bibleQuote: "Ježíš zajásal v&nbsp;Duchu svatém a&nbsp;řekl: <em>„Velebím tě, Otče, Pane nebe a&nbsp;země, že když jsi tyto věci ukryl před moudrými a&nbsp;chytrými, odhalil jsi je maličkým; ano, Otče, tak se ti zalíbilo! Všechno je mi dáno od mého Otce. A&nbsp;nikdo neví, kdo je Syn, jen Otec, ani kdo je Otec, jen Syn a&nbsp;ten, komu to chce Syn zjevit.“</em> Když byli sami, obrátil se k&nbsp;svým učedníkům těmito slovy: <em>„Blahoslavené oči, které vidí, co vy vidíte! Říkám vám: Mnoho proroků a&nbsp;králů toužilo vidět, co vidíte vy, ale neviděli, a&nbsp;slyšet, co slyšíte vy, ale neslyšeli.“</em>"
source: "Lk 10,21-24"

prayer: "Bože, vyslyš naše pokorné prosby a&nbsp;stůj při nás, ať nám tvá milost pomáhá překonávat naši slabost, a&nbsp;přítomnost tvého Syna přicházejícího mezi nás ať nám dá novou odvahu a&nbsp;sílu a&nbsp;chrání nás před nákazou hříchu. Prosíme o&nbsp;to skrze tvého Syna...
"

---

Jubilejní rok je časem zvláštní milosti spojeným především s&nbsp;Římem. Pro nás to byla milost <em>„znásobená“</em> tím, že se uskutečnila brzy po naší první návštěvě tohoto města v&nbsp;září minulého roku, kdy jsme se zúčastnili pouti trvalých jáhnů a&nbsp;jejich manželek naší diecéze s&nbsp;otcem (tehdy ještě ne biskupem) Prokopem Brožem. Být na místech spjatých s&nbsp;počátky církve a&nbsp;zároveň ve společenství, které pojí účast na službě církve – i&nbsp;to byl důvod, že jsme se rozhodli v&nbsp;jubilejním roce Řím opět navštívit.

Jubilea jáhnů se od pátku 21. do neděle 23. února 2025 účastnilo více než šest tisíc poutníků ze stovky zemí celého světa. Jáhni a&nbsp;jejich manželky z&nbsp;ČR byli ubytovaní v&nbsp;poutním domě Velehrad. Požehnaný byl už čas strávený v&nbsp;našem <em>„českém“</em> společenství.V&nbsp;sobotu dopoledne jsme pak my <em>„hradečáci“</em> v&nbsp;bazilice sv. Klementa v&nbsp;modlitbě navíc mysleli na našeho nového pomocného biskupa, jehož svěcení právě doma probíhalo.

Vrcholem setkání byla však účast na společných akcích Jubilea.V&nbsp;sobotu odpoledne jsme vykonali pouť ke Svaté bráně baziliky svatého Petra s&nbsp;připravenou liturgií žalmů, zpěvů a&nbsp;modliteb. Ve večerních hodinách se konala v&nbsp;aule Pavla VI. modlitební vigilie, které se účastnili stovky jáhnů a&nbsp;jejich manželek z&nbsp;celého světa. Ocitli jsme se doslova v&nbsp;pestrobarevném společenství, zazněla svědectví ze života a&nbsp;služby spolubratrů z&nbsp;různých zemí, ze kterých bylo možno vnímat, že identitou diakonátu je především být nablízku lidem na <em>„periferiích“</em> v&nbsp;jejich obtížných životních situacích. Vigilii uzavřela obnova jáhenských slibů. Jubileum jáhnů bylo zakončeno v&nbsp;neděli ve vatikánské bazilice eucharistickou slavností, jejíž součástí bylo jáhenské svěcení 23 mužů. Zde jsme mohli naplno prožít, že Řím je nejen místem spjatým s&nbsp;historií, ale i&nbsp;<em>„ohniskem“</em> života současné církve, které pramení z&nbsp;Ježíšova Srdce: Eucharistie slavená nad hrobem sv. Petra v&nbsp;duchovním spojení s&nbsp;jeho nástupcem (i když papež František kvůli své nemoci nemohl být osobně s&nbsp;námi), v&nbsp;celosvětovém společenství poutníků neděje, kteří jsou pozváni k&nbsp;účasti na Jeho službě lásky.

Ozvěnou zvláštní milosti Jubilea zůstává v&nbsp;našich srdcích především vděčnost Pánu, to <em>„jásání v&nbsp;Duchu“</em>, které zaznívá i&nbsp;z dnešního evangelia. A&nbsp;taky touha, kterou bychom chtěli působením této milosti naplnit svým životem, jak to vyjádřila sv. Terezka: <em>„V srdci církve být láskou.“</em>


