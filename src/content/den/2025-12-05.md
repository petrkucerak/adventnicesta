---
dayName: "Pátek po 1. neděli adventní"
date: "2025-12-05"
author: 'Anna Čermáková'
authorDetails: "Anna Čermáková, t.č. v&nbsp;penzi, Proseč"

bibleQuote: "Za Ježíšem šli dva slepci a&nbsp;hlasitě volali: <em>„Synu Davidův, smiluj se nad námi!“</em> Jak vešel do domu, přišli ti slepci k&nbsp;němu. Ježíš jim řekl: <em>„Věříte, že mám takovou moc?“</em> Odpověděli mu: <em>„Ano, Pane.“</em> Dotkl se tedy jejich očí a&nbsp;řekl: <em>„Ať se vám stane, jak věříte.“</em> I otevřely se jim oči. Ježíš jim důrazně nařídil: <em>„Ale ať se to nikdo nedoví!“</em> Oni však odešli a&nbsp;rozhlásili to po celém tom kraji."
source: "Mt 9,27-31"

prayer: "Všemohoucí Bože, přispěj nám svou mocí na pomoc: vytrhni nás z&nbsp;nebezpečí, které nám hrozí pro naše hříchy, vysvoboď nás a&nbsp;zachraň nás. Prosíme o&nbsp;to skrze tvého Syna...
"

---

Zázraky v&nbsp;Římě

Jak k&nbsp;tomu došlo, že jsme se stali účastníky Národní poutě do Říma, to považuji za malý nebo spíše velký zázrak. A&nbsp;že zázraky se dějí každý den ..., jen mít oči a&nbsp;srdce otevřené. Býváme asi často dost ,,slepí“</em> jako ti dva z&nbsp;evangelia (Mt 9,27-31), a&nbsp;tak bychom měli prosit a&nbsp;volat na Pána Ježíše neustále... Naše pouť byla takovým voláním. Každý jsme si nesli v&nbsp;Římě nějakou prosbu nebo poděkování za naše životy, za životy našich milých, za církev, za naši zemi, za svět, za Svatého otce atd.

Poutní cesta začala v&nbsp;autobuse. Ze začátku jsme se jen tak okukovali, ale vzhledem k&nbsp;tomu, jaké jsme měli duchovní vedení, tj. otce Prokopa, Veroniku Čepelkovou a&nbsp;dalšího otce Krysztofa Klata, stali jsme se záhy jedním velkým poutním šťastným organismem.

Potvrdilo se, že i&nbsp;cesta je cíl. Byl to sled zážitků, malých, větších, duchovních a&nbsp;méně duchovních, vtipných a&nbsp;úsměvných. Žádný smutek a&nbsp;beznaděj!

Ukázala se lidská dobrota – např. když jednu poutnici okradli v&nbsp;římském metru, empatická Veronika vyhlásila sbírku a&nbsp;nejen, že se sešla dostatečně velká částka, a&nbsp;namísto jedné ukradené peněženky dostala okradená rovnou tři.

Možná, že jsme byli i&nbsp;svědky malého zázraku v&nbsp;Cascii u sv. Rity. Samotný Řím, Svatá brána, všechny ty nádherné baziliky se nám navždy zapsaly do našich srdcí a&nbsp;duší.

Poslední naše poutní mše v&nbsp;Římě byla v&nbsp;Santa Maria Maggiore, kde celebroval otec Jan Vokál a&nbsp;kázal otec Prokop Brož. Odtud jsme si nadšeně odvezli zasvěcení naší země a&nbsp;církve Panně Marii – a&nbsp;to je velká naděje!

Všem lidem, kteří se zasloužili o&nbsp;organizaci Národní poutě, počínaje otcem Pavlem Dokládalem s&nbsp;jeho týmem a&nbsp;všem ostatním nejmenovaným, patří obrovské poděkování.


