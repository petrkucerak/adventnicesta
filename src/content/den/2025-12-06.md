---
dayName: "Sobota po 1. neděli adventní"
date: "2025-12-06"
author: '
Michal a&nbsp;Václava Nesvadbovi'
authorDetails: "Ing. Bc. Michal Nesvadba, jáhen, Trutnov
PaedDr. Václava Nesvadbová, Trutnov"

bibleQuote: "Ježíš obcházel všechna města i&nbsp;vesnice, učil v&nbsp;jejich synagógách, hlásal radostnou zvěst o&nbsp;(Božím) království a&nbsp;uzdravoval každou nemoc a&nbsp;každou chorobu. Když viděl zástupy, bylo mu jich líto, protože byli vysílení a&nbsp;skleslí jako ovce bez pastýře. Tu řekl svým učedníkům: <em>„Žeň je sice hojná, ale dělníků málo. Proste proto Pána žně, aby poslal dělníky na svou žeň.“</em> (Potom) si zavolal svých dvanáct učedníků a&nbsp;dal jim moc nad nečistými duchy, aby je vyháněli a&nbsp;uzdravovali každou nemoc a&nbsp;každou chorobu. Těchto dvanáct Ježíš poslal a&nbsp;přikázal jim: <em>„Mezi pohany nechoďte a&nbsp;do žádného samařského města nevcházejte. Raději jděte k&nbsp;ztraceným ovcím z&nbsp;domu izraelského. Jděte a&nbsp;hlásejte: <em>Přiblížilo se nebeské království.</em> Uzdravujte nemocné, probouzejte k&nbsp;životu mrtvé, očišťujte malomocné, vyhánějte zlé duchy. Zadarmo jste dostali, zadarmo dávejte.“</em>"
source: "Mt 9,35-10,1.5-8"

prayer: "Bože, tys poslal na svět svého jednorozeného Syna, aby nás vysvobodil z&nbsp;otroctví hříchu; ukaž svou otcovskou lásku všem, kdo toužebně očekávají tvou pomoc, a&nbsp;doveď nás k&nbsp;plné účasti na svobodě dětí Božích. Prosíme o&nbsp;to skrze tvého Syna...
"

---

Milí čtenáři, 

už se vám stalo, že jste nad něčím uvažovali a&nbsp;najednou přišel ten správný impulz a&nbsp;ve správnou dobu? Impulz, který se neodmítá?V&nbsp;letošním jubilejním roce, který je rokem plným milostí, se každý snaží nějak více přiblížit k&nbsp;Bohu. Zakusit intenzivněji Jeho lásku a&nbsp;milosrdenství. Také jsme s&nbsp;manželkou přemýšleli, jak prožít jubilejní rok. A&nbsp;do této situace přišla nabídka papeže Františka k&nbsp;setkání trvalých jáhnů v&nbsp;Římě. Neváhali jsme! Rychlá příprava, letenky, balení… Ubytování nám nabídli v&nbsp;poutním domě Velehrad, kde se okamžitě vytvořilo přátelské společenství českých účastníků této pouti. 

V Římě jsme společně navštívili všechny čtyři Svaté brány. Nezapomenutelným zážitkem bylo pro nás sobotní putování nekonečného zástupu trvalých jáhnů a&nbsp;manželek od Andělského hradu ke Svaté bráně baziliky sv. Petra – cesta naplněná modlitbami, písněmi, četbou úryvků z&nbsp;Písma a&nbsp;hlasitým povzbuzováním kolemstojících.

Vrcholem bylo setkání trvalých jáhnů z&nbsp;celého světa při nedělní mši svaté.V&nbsp;zaplněném prostoru baziliky sv. Petra služebníky z&nbsp;různých národů jsme si uvědomili, jak nás Pán spojuje. A&nbsp;vysvěcení třiadvaceti nových jáhnů nám pak připomnělo náš den, kdy jsme přijali stejné svěcení.

K setkání s&nbsp;papežem Františkem, na které jsme se velmi těšili, nedošlo. Byl v&nbsp;té době již hospitalizovaný, ale poslal nám z&nbsp;nemocničního lůžka své poselství plné naděje. Při mši svaté se nad hrobem svatého Petra tisíce jáhnů v&nbsp;naprosté jednotě modlilo za svého papeže. Opět jsme silně pocítili, že jsme součástí celosvětového společenství poutníků naděje. 

V evangeliu dnešního dne čteme Ježíšova slova: <em>„… proste Pána žně, aby poslal dělníky na svou žeň“</em>. Tato Ježíšova slova jsou výzvou pro každého z&nbsp;nás. Bůh i&nbsp;dnes hledá ty, kdo budou ochotni nést světlo evangelia a&nbsp;přinášet naději. I my můžeme být těmi <em>„dělníky“</em>, za které se kdysi někdo modlil…


