---
dayName: "Středa po 2. neděli adventní"
date: "2025-12-10"
author: 'Daniel Blažek'
authorDetails: "Daniel Blažek, Diecézní centrum pro mládež, Nové Město nad Metují"

bibleQuote: "Ježíš se ujal slova a&nbsp;řekl: <em>„Pojďte ke mně, všichni, kdo se lopotíte a&nbsp;jste obtíženi, a&nbsp;já vás občerstvím. Vezměte na sebe mé jho a&nbsp;učte se ode mě, neboť jsem tichý a&nbsp;pokorný srdcem, a&nbsp;naleznete pro své duše odpočinek. Vždyť mé jho netlačí a&nbsp;mé břemeno netíží.“</em>"
source: "Mt 11,28-30"

prayer: "Všemohoucí Bože, ty nám přikazuješ, abychom připravili cestu našemu Spasiteli; posiluj všechny, kdo toužebně očekávají jeho příchod, aby je nepřemohla únava a&nbsp;duchovní malátnost. Prosíme o&nbsp;to skrze tvého Syna...
"

---

Byl poslední den Jubilea mládeže a&nbsp;už jsme odcházeli. Snažili jsme se natlačit veškeré naše věci zpět do batohů, když v&nbsp;tom jsme si všimli nepořádku, který kolem nás zanechaly skupiny z&nbsp;jiných zemí. Na jednu stranu nás naplnila národní hrdost, že my i&nbsp;naši slovenští bratia jsme po sobě uklidili. Někteří dokonce shromažďovali odpadky po ostatních na kupy. Na druhou stranu mě to vedlo k&nbsp;zamyšlení, jaké poselství jsme jako křesťanská mládež v&nbsp;Římě zanechali. Věcí negativních si totiž člověk všímá líp než dobrých skutků, u kterých nás Ježíš ještě vyzývá, abychom je dělali ve skrytosti.

Celý tento proud myšlenek mě v&nbsp;mém životě už po několikáté přivedl k&nbsp;Ježíšovým slovům: <em>„Žeň je sice hojná, ale dělníků málo.“</em> Tato slova mi připomněla, jak zoufale nás svět potřebuje. Je plný lidí, kteří trpí, žijí v&nbsp;nejistotě, v&nbsp;nouzi. Buďme milosrdnými samaritány, buďme solí světa a&nbsp;buďme nadějí, kterou tento svět tak zoufale potřebuje.

Je snadné pomodlit se za lidi bez domova, za nemocné nebo za lidi postižené válkou, je to i&nbsp;správné, protože bez Boží pomoci nic nezmůžeme. Jenom si mnohdy uvědomuji, že to úplně nestačí.V&nbsp;dnešním evangeliu nám Ježíš říká: <em>„Pojďte ke mně, všichni, kdo se lopotíte a&nbsp;jste obtíženi, a&nbsp;já vás občerstvím.“</em> Když jsme na dně tak nás vyzývá, abychom se na něj obrátili, a&nbsp;on nás občerství. A&nbsp;naopak když máme z&nbsp;čeho dávat, tak bychom měli být pozorní vůči potřebám a&nbsp;utrpením ostatních. Ježíš ve svém plánu počítá s&nbsp;naší pomocí, a&nbsp;tak se maličkost vykonaná mnou může stát vyslyšenou prosbou druhého a&nbsp;já smím být nástrojem v&nbsp;rukou milujícího a&nbsp;všemocného Otce.


