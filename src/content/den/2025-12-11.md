---
dayName: "Čtvrtek po 2. neděli adventní"
date: "2025-12-11"
author: 'Natálie Lorencová'
authorDetails: "details"

bibleQuote: "Ježíš řekl zástupům: „Amen, pravím vám: Mezi těmi, kdo se narodili ze ženy, nepovstal nikdo větší než Jan Křtitel. Ale i ten nejmenší v nebeském království je větší než on. Od času Jana Křtitele až po tuto chvíli nebeské království trpí násilí a násilníci je uchvacují. Neboť všichni Proroci i Zákon prorokovali až do Jana. A chcete-li to přijmout: on je Eliáš, který má přijít. Kdo má uši, slyš!“"
source: "Mt 11,11-15"

prayer: "Prosíme tě, Bože, probuď v nás upřímnou touhu po opravdovém pokání, abychom ti mohli sloužit s čistým srdcem, a tak připravovat cestu tvému jednorozenému Synu. Neboť on s tebou v jednotě Ducha Svatého...
"

---

Co mi přinesl jubilejní rok naděje?

Jubilejní rok naděje mi přinesl mnoho krásných zážitků, příležitostí a zkušeností. Jednou z těch největších byla cesta do Říma na Jubileum mládeže, kam jsem vyrazila s partou animátorů. Společně jsme prožívali dny plné radosti a společenství – prošli jsme všechny brány milosrdenství, slavili mši svatou v bazilice sv. Pavla za hradbami a viděli jsme spoustu krásných kostelů.

Nejsilnějším zážitkem pro mě byla vigilie na Tor Vergata s Papežem Lvem XIV. Po celém dni nastalo úplné ticho. V tu chvíli jsem pocítila hlubokou naději: že my, mladí lidé, se dokážeme sjednotit a společně s Pánem Bohem dokázat velké věci.


