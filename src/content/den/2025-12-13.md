---
dayName: "Sobota po 2. neděli adventní"
date: "2025-12-13"
author: 'Beáta Štorková'
authorDetails: "Mgr. Beáta Štorková, Výživový poradce a&nbsp;specialista na zdravý životní styl, Svatý Mikuláš"

bibleQuote: "Když sestupovali z&nbsp;hory, zeptali se učedníci Ježíše: <em>„Pročpak učitelé Zákona říkají, že napřed musí přijít Eliáš?“</em> Odpověděl: <em>„Eliáš jistě přijde a&nbsp;obnoví všechno. Ale říkám vám: Eliáš už přišel, ale nepoznali ho a&nbsp;udělali s&nbsp;ním, co chtěli. Tak i&nbsp;Syn člověka bude od nich trpět.“</em> Tehdy učedníci pochopili, že jim mluvil o&nbsp;Janu Křtiteli."
source: "Mt 17,10-13"

prayer: "Všemohoucí Bože, kéž v&nbsp;našich srdcích vzejde světlo tvé slávy, a&nbsp;až příchod tvého jednorozeného Syna zapudí všechny temnoty noci, ať se ukáže, že jsme synové světla. Prosíme o&nbsp;to skrze tvého Syna...
"

---

Letošní rok se nám dostalo veliké milosti, mohli jsme se s&nbsp;manželem zúčastnit pouti do Říma u příležitosti Jubilejního roku. Nejprve jsem tento <em>„výlet“</em> vnímala spíše jako únik z&nbsp;reality všedních dní, od práce, rodinného hluku a&nbsp;každodenních starostí. Brzy se však pro mě tato cesta stala něčím mnohem hlubším – prozřením a&nbsp;skutečnou nadějí.

Jedním z&nbsp;nejsilnějších okamžiků pro mě byla zahajovací mše v&nbsp;Lateránské bazilice a&nbsp;první průchod Svatou branou. Najednou jakoby tlačící se davy, spěch, nervozita a&nbsp;šum zmizely a&nbsp;já se ocitla na samém prahu Boží milosti. Tento průchod naplnil mé srdce nebývalým klidem a&nbsp;následná atmosféra v&nbsp;chrámu byla pro mě jakousi předzvěstí skutečného Božího království – čirá radost ze společenství a&nbsp;dojetí z&nbsp;pocitu opravdové Pánovy přítomnosti, obraz toho, že mě skutečně drží za ruku a&nbsp;ujišťuje, že nikdy nejsem sama. Jako v&nbsp;evangeliu podle Matouše (Mt 17,10-13), kde Ježíš učedníkům odhaluje, že očekávaný Eliáš už přišel v&nbsp;osobě Jana Křtitele. I já jsem se cítila jako ti ostatní, kteří nic nepoznali, ale dostalo se mi živého prozření.

Jubilejní rok nás zve k&nbsp;tomu, abychom nenechali víru pouze v&nbsp;chrámech, ale přinesli ji domů, do rodin a&nbsp;do společenství, kde se víra žije vždy radostněji. Naše pouť skončila návratem do každodennosti, ale v&nbsp;srdci zůstává touha žít z&nbsp;této zkušenosti dál. Stejně jako učedníci odcházeli od Ježíše s&nbsp;novým pochopením, i&nbsp;my tedy kráčejme vpřed s&nbsp;vědomím, že Kristus jde s&nbsp;námi – v&nbsp;radosti, v&nbsp;těžkostech i&nbsp;v&nbsp;naději.

Poutníky naděje, těmi jsme se stali. Sama si tuto naději vykládám tak, že ačkoliv Ježíš zemřel za naše hříchy, byl vzkříšen, a&nbsp;to je naše naděje: na spásu, na věčný život, na to, že Ježíš prozáří naše srdce svým světlem, že jako Dobrý pastýř stojí vedle nás a&nbsp;chce nás držet za ruku. Kéž ji každý z&nbsp;nás v&nbsp;tento adventní čas cítí, ať se díky ní naše srdce rozzáří jako hřejivá vánoční světélka, jako úsměv dětských tváří v&nbsp;tento nádherný čas a&nbsp;buďme dětmi, jakými nás Pán chce mít – radostnými a&nbsp;v naději.


