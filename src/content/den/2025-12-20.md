---
dayName: "20. prosince"
date: "2025-12-20"
author: 'Vojtěch Svoboda'
authorDetails: "Vojtěch Svoboda, student, Červený Kostelec"

bibleQuote: "Anděl Gabriel byl poslán od Boha do galilejského města, které se jmenuje Nazaret, k&nbsp;panně zasnoubené s&nbsp;mužem jménem Josef z&nbsp;Davidova rodu a&nbsp;ta panna se jmenovala Maria. Anděl k&nbsp;ní vešel a&nbsp;řekl: <em>„Buď zdráva, milostiplná! Pán s&nbsp;tebou!“</em> Když to slyšela, ulekla se a&nbsp;uvažovala, co má ten pozdrav znamenat. Anděl jí řekl: <em>„Neboj se, Maria, neboť jsi nalezla milost u Boha. Počneš a&nbsp;porodíš syna a&nbsp;dáš mu jméno Ježíš. Bude veliký a&nbsp;bude nazván Synem Nejvyššího. Pán Bůh mu dá trůn jeho předka Davida, bude kralovat nad Jakubovým rodem navěky a&nbsp;jeho království nebude mít konce.“</em> Maria řekla andělovi: <em>„Jak se to stane? Vždyť muže nepoznávám.“</em> Anděl jí odpověděl: <em>„Duch svatý sestoupí na tebe a&nbsp;moc Nejvyššího tě zastíní. Proto také dítě bude nazváno svaté, Syn Boží. I tvoje příbuzná Alžběta počala ve svém stáří syna a&nbsp;je už v&nbsp;šestém měsíci, ačkoli byla považována za neplodnou. Vždyť u Boha není nic nemožného.“</em> Maria řekla: <em>„Jsem služebnice Páně: ať se mi stane podle tvého slova.“</em> A&nbsp;anděl od ní odešel."
source: "Lk 1,26-38"

prayer: "Bože, tvé věčné Slovo se při andělově zvěstování stalo v&nbsp;lůně neposkvrněné Panny člověkem, a&nbsp;ona ho s&nbsp;pokorou přijala, stala se jeho příbytkem a&nbsp;byla naplněna světlem Ducha svatého; pomáhej nám, abychom i&nbsp;my pokorně přijímali a&nbsp;plnili tvou vůli. Prosíme o&nbsp;to skrze tvého Syna...
"

---

Do Říma jsem odjížděl s&nbsp;očekáváním památek a&nbsp;dobré kávy, ale vrátil jsem se s&nbsp;dojmem, že jsem se dotkl něčeho většího. Nejsem člověk, který by chodil do kostela každou neděli, přesto mě atmosféra města, kterému se právem říká kolébka a&nbsp;centrum křesťanství, naprosto pohltila a&nbsp;přišel jsem si o&nbsp;krok blíže božímu království.

První zastávkou bylo Koloseum. Uchvátilo mě svou velikostí, ale zároveň mrazilo pomyšlení, že právě zde kdysi lidé umírali pouze pro potěšení a&nbsp;zábavu jiných. Představoval jsem si dav diváků a&nbsp;uprostřed něj křehkou statečnost lidi, pro které často byla modlitba rozloučením se světem lidí a&nbsp;příprava na království boží.V&nbsp;kontrastu s&nbsp;rušnými ulicemi současného Říma to působilo až nadčasově.

Když jsem vstoupil do baziliky svatého Petra, zůstal jsem stát v&nbsp;úžasu. Obrovský prostor, světlo dopadající skrze okna, i&nbsp;přes rušné zástupy lidí místo působilo majestátně, až jsem nevnímal, že kolem mě je plno jiných poutníků – to všechno ve mně probouzelo zvláštní klid. Nejvíc mě zasáhlo vědomí, že přímo pod oltářem spočívají ostatky apoštola Petra, muže, který kdysi prostě následoval Ježíše.

V noci jsem se často procházel na náměstí ve Vatikánu a&nbsp;nasával atmosféru místa, jeho spojení s&nbsp;nejvyššími představiteli církve a&nbsp;námi, obyčejnými poutníky. Spojení s&nbsp;Ježíšem vám připadá silnější a&nbsp;jakoukoliv zlou myšlenku váš mozek rychle vytěsní. Neboť se nacházíte v&nbsp;kolébce křesťanství a&nbsp;víte, že Pán tu pro vás bude vždy.

Řím mě naučil, že předpokladem setkání s&nbsp;vírou není pravidelná návštěva kostela. Někdy stačí otevřít oči a&nbsp;nechat se oslovit krásou, historií a&nbsp;odvahou těch, kteří tu byli před námi. Když jsem večer stál na náměstí svatého Petra mezi poutníky z&nbsp;celého světa, měl jsem pocit, že alespoň na chvíli patřím do velké rodiny, která hledá naději a&nbsp;smysl.


