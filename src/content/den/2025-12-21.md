---
dayName: "4. neděle adventní, cyklus A"
date: "2025-12-21"
author: 'Jan Šlégr'
authorDetails: "ThLic. Jan Šlégr, SL.D., arciděkan, Chrudim"

bibleQuote: "S narozením Ježíše Krista to bylo takto: Jeho matka Maria byla zasnoubena s&nbsp;Josefem. Ale dříve než spolu začali bydlet, ukázalo se, že počala z&nbsp;Ducha svatého. Protože její muž Josef byl spravedlivý a&nbsp;nechtěl ji vydat pohaně, rozhodl se tajně se s&nbsp;ní rozejít. Když už to chtěl udělat, zjevil se mu ve snu anděl Páně a&nbsp;řekl: <em>„Josefe, synu Davidův, neboj se k&nbsp;sobě vzít svou manželku Marii. Vždyť dítě, které počala, je z&nbsp;Ducha svatého. Porodí syna a&nbsp;dáš mu jméno Ježíš; on totiž spasí svůj lid od hříchů.“</em> To všecko se stalo, aby se naplnilo, co řekl Pán ústy proroků: <em>Hle, panna počne a&nbsp;porodí syna a&nbsp;dají mu jméno Emanuel,</em> to znamená <em>Bůh s&nbsp;námi</em>. Když se Josef probudil ze spánku, udělal, jak mu anděl Páně přikázal: vzal svou ženu k&nbsp;sobě."
source: "Mt 1,18-24"

prayer: "Prosíme tě, Bože, vlej nám do duše svou milost, abychom stále hlouběji prožívali tajemství našeho vykoupení: a&nbsp;dej, ať nás všechny, kteří jsme z&nbsp;andělova zvěstování poznali, že se tvůj Syn stal člověkem, jeho umučení a&nbsp;kříž přivede ke slávě vzkříšení. Neboť on s&nbsp;tebou v&nbsp;jednotě Ducha Svatého..."

---

Moje pouť do Říma byla nechtěně chtěná. Jak jsem se tam vlastně v&nbsp;jubilejním roce dostal? Měl jsem možnost několik let v&nbsp;Římě studovat a&nbsp;bydlet v&nbsp;Nepomucenu. Protože v&nbsp;roce 2000 přišly do Nepomucena sestry boromejky, dostal jsem i&nbsp;já od nich pozvání na setkání s&nbsp;těmi, kteří od doby jejich návratu do Říma tam s&nbsp;nimi nějaký čas strávili. Setkání naplánovaly na polovinu května, abychom se mohli účastnit svátku patrona koleje sv. Jana Nepomuckého.

Začátkem února jsem si tedy koupil letenku a&nbsp;k připravovanému setkání jsem ještě několik dní přidal před ním i&nbsp;po něm. Nebýt pozvání sester, do Říma bych se letos nevydal, protože davy poutníků nejsou tím, co bych vyhledával. Do Říma jsem odlétal v&nbsp;pátek 9. května, tedy den po zvolení nového papeže. Zažil jsem s&nbsp;ním jeho první nedělní polední modlitbu, kterou velmi krásně zazpíval. O&nbsp;týden později jsem mohl být na mši, které předsedal římský biskup Lev XIV a&nbsp;zahajoval jí svou petrovskou službu.

Den po příjezdu do Říma jsem se přidal k&nbsp;pouti po sedmi římských kostelích, kterou měli naplánovanou seminaristé a&nbsp;kněží z&nbsp;Nepomucena. To bylo také velmi milé překvapení.

Při návštěvě Říma se rád zajdu podívat na Aventin, kde jsem u sv. Anselma studoval liturgiku. Na jedné nástěnce byl plakát s&nbsp;pozváním na středeční cyklus přednášek, který probíhal na Lateránské univerzitě. A&nbsp;zrovna tu nejbližší středu měl přednášku Amedeo Cencini, kněz a&nbsp;teolog, kterého jsem si už dávno přál vidět. Po přednášce někdo položil otázku o&nbsp;poslušnosti. A&nbsp;jeho odpověď mě hodně zaujala. Začal totiž hovořit o&nbsp;tom, že poslušnost je široký pojem a&nbsp;že můžeme hovořit např. o&nbsp;poslušnosti vlastnímu tělu. Tato věta byla pro mě nečekaná. Nikdy mě nenapadlo vnímat své tělo jako Božího posla, kterého je třeba poslouchat. Není i&nbsp;tento pohled součástí na tajemství Božího vtělení?


